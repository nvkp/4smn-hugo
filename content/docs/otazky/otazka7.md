---
title: Audit IMS s důrazem na audit IS/ICT
weight: 7
---

# Audit IMS s důrazem na audit IS/ICT

*techniky a postupy auditu, auditorská zpráva*

## Kontrola

Prověření dílčích aspektů, jevů, procesů s předem určenou hodnotou. Jeden kontrolní cíl může být zajištěn řadou různých kontrol.

## Audit

Komplexní, formalizované nezávislé prověření kontrol (existence, realizace, efektivnosti) vzhledem k existujícím standardům.

## Ujištění

Komplexní nezávislé prověření kontrol, které jsou delegovány na jiné subjekty (existence, realizace, efektivnosti) vzhledem k cílům řízení.

## Audit IS

Audit objektů v prostředí, kde jsou používány informační technologie. Jeho cílem je
kvalitativně a/nebo kvantitativně přispět ke správné organizaci informačního systému tak, aby byly splněny požadavky uživatelů. Objekty mohou být organizace a řízení IS, základní i aplikační software, technické vybavení, telekomunikační systémy, procesy tvorby a údržby systémů, ochrana a bezpečnost systému, data (databáze).

## Vlastnosti auditu

* **komplexnost**: musí postihnout všechny relevantní aspekty a vazby
* **objektivnost**: musí se opírat o existující standardy, případně zkušenosti, pokud standardy neexistují
* **nezávislost**: auditor nemá s objektem auditu ani se zadavatelem auditu žádné spojení, které by představovalo konflikt zájmů
* **formalizovanost**: proces auditu se musí řídit metodikou a existujícími standardy

## Metodiky auditu IS
* INTOSAI
* COBIT
* IT Assurance Guide
* Val IT
* Risk IT

## Postup auditu (obecně)

### Uzavření smlouvy na audit

Tato etapa připadá v úvahu pouze v případě, že jde o externí audit. Jejím cílem je
nastavení základních parametrů auditu.

**Předmět** auditu znamená vymezení objektu (prvku) informačního systému. V něk­
terých případech zadavatel auditu dokáže popsat, co by mělo být předmětem audi­
tu (například určitý projekt, aplikace, proces, role nebo datová struktura (databáze), ISMS apod. V těchto případech se většinou jedná o externí audity. V řadě případů externích auditů a téměř u každého auditu interního ale tomu tak není, a potom musí auditor (s pomocí zadavatele) předmět sám určit a ohraničit. Je to důležité proto, aby před zahájením auditu byla jasná omezení a možné přínosy auditu a předešlo se tak nedorozumění v očekáváních mezi zadavatelem a auditorem.

Auditor přitom může postupovat několika různými způsoby, které by měl ideálně vzájemně kombinovat:

* vertikální přístup upřednostňuje „postup shora dolů“ a auditor se nejdříve sezna­muje se strategickými cíli podniku, vybírá ten nejdůležitější nebo nejrizikovější, cílům přiřazuje vhodné IT cíle a ty potom provazuje na vhodné IT procesy a jejich kontrolní cíle. Tento postup je plně podporován metodikou Cobit
* horizontální přístup upřednostňuje pohled jednotlivých objektů/prvků IS, kterými mohou být aplikace, datové objekty, zařízení, lidé, které se potom se sdružují napří­klad podle business procesů, podle funkčních oblastí řízení podniku (organizační struktury), prvků infrastruktury nebo dat
* přístup využívající analýzu rizik vychází z mapování jednotlivých aktiv (prvků) IS, jejich slabin, hrozeb (velikosti škody, jakou mohou způsobit a pravděpodobnosti realizace) a na jejich základě definuje předmět auditu
* dynamický přístup upřednostňuje životní cyklus IS a jeho prvků od pořízení, tes­tování, implementaci, provozování a monitorování až po vyřazení nebo zrušení. Auditor se zaměřuje na nové nebo uvažované prvky IS, nebo na ty, které naopak fungují již delší dobu bez větších změn

**Cíl** auditu má úzkou vazbu na předmět auditu. Pokud se např. vytipuje, že předmě­tem auditu bude určitý proces, aplikace, projekt, potom je třeba upřesnit, jaký atribut nebo atributy tohoto prvku bude audit hodnotit. V zásadě může jít o účelnost, účinnost, bezpečnost, soulad s regulacemi a spolehlivost. Auditor společně se zadavatelem a ve vazbě na konkrétní předmět auditu může určit i jiné atributy (např. pro aplikaci snad­nost údržby, pro proces míru automatizace, pro projekt délku trvání a vazby na jiné projekty). Jak u předmětu, tak u cíle auditu by se měla specifikovat jejich případná omezení.

**Rozsah**, respektive hloubka auditu, určuje, zda se provedou všechny tři etapy kroky etapy Realizace tak, jak byly popsány v Kapitole 4.3.4 Realizace (Execution) a ozna­čeny písmeny A,B,C. Jinými slovy jde o to, zda auditor provede pouze porovnání vůči nějakému vybranému kriteriu hodnocení předmětu a cíle auditu, většinou na zákla­dě studia dokumentace a rozhovorů s odpovědnými pracovníky. Výstupem potom bude hodnocení toho, jak předmět splňuje náležitosti kritéria, co je potřeba doplnit, upravit. Na této úrovni podrobnosti probíhá většina certifikačních auditů. Podrobněj­ší rozsah auditu zahrnuje po předcházející etapě testování toho, jaké reálné výstupy předmět auditu poskytuje a co se s nimi dělá. Využívají se přitom různé testovací tech­niky a auditor obvykle musí mnohem intenzivněji spolupracovat s různými externími i interními specialisty. Audit je pak náročnější a dražší. Nejpracnější je audit, který nejen že porovnává definovaný předmět s kriteriem a testuje výstupy, ale také se snaží nejlépe finančně vyjádřit, jaký vliv mají zjištěné nedostatky na cíle podnikání (např. když proces nemá svého vlastníka, když mají přístup do databáze neautorizované oso­by, když projekt překročil plánovaný rozpočet). Velmi často není možné tyto dopady vyčíslit, především vzhledem k faktu, že audit by měl mít preventivní charakter, a tudíž je obtížné určit, jaké škody by nastaly, když k nim nedošlo. Jiná situace nastává, když již k incidentu došlo a auditor má za úkol zjistit škody a případně navrhnout prevenci proti opakování. Typickým příkladem takových auditů jsou forenzní audity.

K předchozím dvěma částem smlouvy se váží i další informace, které se týkají kritérií hodnocení. Jejich upřesnění je důležité pro zajištění objektivity auditu. Pokud standar­dy pro daný předmět neexistují, potom by ve smlouvě měly být popsány mechanismy a postupy, kterými se vytvoří (např. rozhovory s manažery nebo vlastníky organizace, které pomohou určit hranice, a hodnoty metrik, které postaví hranici mezi to, co je pro auditovaného přijatelné (kvalitní, bezpečné) a co nikoliv.

Organizace auditu je důležitá v těch případech, kdy jde o komplexnější podrobný audit, kdy se dá předpokládat, že jeho realizaci bude muset provádět více osob. Základ­ním požadavkem v rámci této části smlouvy je, aby byl auditor (ev. celý tým) nezávislý na auditovaném objektu. Dále je vhodné určit:
* vedoucího auditorského týmu a jeho členy
* místo v organizaci zadavatele auditu, kde budou členové týmu studovat dokumen­taci, vést rozhovory, zpracovávat podklady
* kontaktní osobu z organizace zadavatele
* pravidla pro komunikaci mezi členy týmu a zaměstnanci organizace zadavatele auditu
* prostředky, které bude auditor používat (CAAT - Computer Assissted Audit Tech­niques)

**Harmonogram** auditu je další důležitou součástí smlouvy, protože vymezuje časo­vý úsek, ve kterém se budou realizovat testy, na jejichž základě se budou formulovat závěry. Auditor se tím jistí pro případ, že pokud dojde k nějaké změně v IS mimo toto období, tak se případná rizika s touto akcí spojená nemohou objevit v auditorské zprávě. Harmonogram by měl vycházet z nějaké metodiky, aby průběh auditu splňoval požadavek formalizovanosti. Dále by měl definovat základní etapy, potřebné vstupy, jejich kroky a výstupy.

Při popisu výstupů z auditu IS jsou důležité tyto informace:
* počet (výstup musí být vždy minimálně jeden - závěrečná auditorská zpráva), pokud je výstupů více, mělo by se určit k jakým etapám (krokům, činnostem) v harmono­gramu se budou vázat, nebo zda budou mít pravidelný průběh (např. každý týden, měsíc),
* komu budou výstupy určeny,
* v jaké formě se adresátům dodají (písemně, elektronicky) a jakými kanály (osobně, mailem, kurýrem, poštou),
* zda se zpracují dvě verze zpráv: jedna pro manažery, druhá pro IT specialisty,
* jaký bude stupeň utajení výstupů,
* zda bude součástí výstupů i jejich prezentace,
* do jaké doby má auditovaný subjekt nebo zadavatel auditu reagovat s připomínka­
mi k výstupům auditu.

**Cena** auditu může být stanovena po dohodě s klientem jako cena pevná, nebo může být odvozena od hodinových sazeb podle ceníku služeb. Na výši ceny má často vliv hodnota nebo důležitost auditovaného předmětu (například cena projektu u auditu projektu, cena aplikace při auditu aplikace, nebo počet zaměstnanců při certifikačních auditech). Další cenové rozdíly jsou způsobeny konkrétní auditorskou firmou nebo osobou auditora, před­mětem podnikání auditované strany, nebo tím, zda jde o první nebo opakovaný audit.

### Předběžné plánování 

K naplánování činnosti auditor potřebuje porozumět:
* Podnikovým procesům (ověření, zda jsou namodelované procesy aktuální, tam, kde nejsou
definovány, se musí auditor seznámit např. s organizační strukturou)
* Architektuře IS/IT
* Systému vnitřních kontrol (je možné auditovat, zda je kontrola efektivní, nebo zda vůbec existuje)
* 
Pokud v podniku chybí dokumentace (nebo je zastaralá), auditor ji musí vytvořit. Samozřejmě se tím zvýší cena a prodlouží doba auditu.

Výstupy z etapy předběžného plánování:
* Potvrzení správnosti porozumění (procesům, technologiím, kontrolnímu systému) – bez porozumění by auditor neměl pokračovat v auditu
* Dokumentace auditu (popis práce a výstupů auditora, podklady pro důkazy auditu)
* Dokumentace architektury IS
* Program auditu (základní kontrolní body)

### Vytvoření plánu auditu

Na základě odsouhlasených výstupů předchozí etapy auditor provádí analýzu získaných a ověřených informací. Využívá přitom svoje zkušenosti i existující standardy / best practice.

Oblasti, které se ukážou být pro podnik významné a zranitelné, dále auditor podrobí analýze efektivnosti a adekvátnosti návrhu jejich kontrol. Pokud se ukáže, že kontroly nejsou efektivní, nebo dokonce neexistují, není potřeba je testovat a v dalším postupu se auditor zaměří na návrh nové koncepce těchto kontrol. Pokud se ukáže, že kontroly jsou efektivní, potom je třeba rozhodnout o tom, zda se bude pokračovat jejich testováním, tzn. bude se ověřovat, jak se realizují v praxi a jak se nakládá s jejich výstupy. Auditor potom může upřesnit zdroje, které bude potřebovat.

Hlavním výstupem z etapy je upřesněný plán auditu, zahrnující:
* upřesnění cílů auditu (předmětu auditu) - není potřebné v případě, že cíl auditu je úzký a byl specifikován v detailu srozumitelném jak pro auditora, tak pro zadavate­le v úvodních etapách
* výsledky hodnocení kontrol a zdůvodnění dalšího postupu auditu
* plán testů
* určení potřebných zdrojů pro audit a jejich rozvrh

### Realizace auditu

Vlastní realizace auditu spočívá v testování kontrol, které byly identifikovány a ana­lyzovány jako efektivní. Jde v podstatě o testování souladu popisu/záměru kontrol s jejich praktickou realizací. V případě, že testy prokážou nesoulad, je potřeba zjistit míru škody, která byla tímto nesouladem způsobena. K tomu slouží tzv. substantivní testy, jejichž předmětem jsou již jednotlivé transakce a nikoliv kontroly. Pokud substantivní testování není vzhledem k rozsahu transakcí reálné, je možné použít různé metody výběru vzorků. 

O realizaci a výsledcích testů je potřeba vést důkazní materiál, který je součástí dokumentace auditu. Základními výstupy z této etapy jsou výsledky jednotlivých testů a předběžná auditorská zpráva.

Nejčastější druhy důkazního materiály jsou tyto:
* pozorované procesy a existence fyzických položek (např. inventarizace medií mimo
budovu, bezpečnostní systém v počítačové místnosti, který je v provozu),
* dokumentace (papírová nebo na mediích; např. výsledky výběru dat, záznamy trans­
akcí, listing programů, faktury, výpisy deníků, dokumentace tvorby systému),
* ověřená tvrzení auditovaných (např. politika a postupy, diagramy, poznámky),
* analýzy informací (porovnání, simulace, výpočty; např. porovnání provozu IS
s předchozím obdobím nebo s jinou organizací, porovnání míry chyb aplikací,
transakcí a uživatelů)

Pro získávání důkazů je možné použít různé postupy. V zásadě platí, že auditor by měl volit takové postupy, které nejméně zatěžují auditovaného. Doporučuje se tedy začít studiem dokumentace, pozorováním prostředí, dotazníky, interview. Jako významný zdroj důkazů mohou sloužit různé automatizované kontroly (reporty, logy), které si auditor může ve spolupráci s administrátory a programátory nastavit.

### Závěr a vydání auditorské zprávy

Předběžná auditorská zpráva by měla být projednána s odpovědnými pracovníky,
jichž se předmět auditu týká, případně se zadavatelem auditu. Hlavním smyslem toho­
to předběžného projednání auditorské zprávy je
* ujištění auditora, že jeho nálezy a závěry jsou relevantní a nebyla pominuta hlavní
rizika,
* poskytnutí možnosti auditovaným provést rychlou nápravu u méně podstatných
nálezů a tím redukovat konečnou zprávu na skutečně závažné problémy.

Po předběžném projednání je možné vytvořit konečnou verzi auditorské zprávy, kte­rá je hlavním výstupem této etapy.

identifikační a popisné údaje:
* název zprávy
* identifikace adresáta
* popis rozsahu auditu
* identifikace účelu zprávy
* informace o omezeních
* názor auditora
* podpis auditora
* adresa auditora
* datum zpracování zprávy


Různá prohlášení v auditorské zprávě:
* Že za údržbu struktury efektivních kontrol je odpovědné vedení organizace
* Že auditor prováděl hodnocení s cílem vyjádřit názor na efektivnost kontrolních postupů
* Že byl audit proveden v souladu se standardy ISACA nebo jinými
* Že může dojít k neúmyslným chybám v důsledku nevyhnutelných omezení
* Že není vhodné se spoléhat na výsledek hodnocení v budoucnu vzhledem k měnícím se okolnostem a podmínkám
* že audit není určen pro detekci všech slabin kontrol, protože neprobíhá nepřetržitě

### Sledování plnění závěru auditorské zprávy

U externího auditu je tato etapa problematická, protože obvykle jde o jednorázový
audit, který končí prezentací a projednáním konečné auditorské zprávy. Auditor potom nemá možnost kontrolovat, zda se organizace řídí doporučeními auditora. U interního auditu jde ale o zcela přirozenou odpovědnost auditora. Doporučení auditora mohou být přitom různě náročná na zdroje, a tudíž by auditor měl vytvořit plán sledování jejich reálného plnění. Výstupem z etapy mohou být průběžná hlášení auditora, jak se doporučení plní v praxi.