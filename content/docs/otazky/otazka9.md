---
title: SIEM
weight: 9
---

# SIEM

SIEM umožňuje monitorování, ukládání, agregaci, korelaci bezpečnostních informací a z nich plynoucích incidentů a jejich zobrazování, reportování a vydávání varování. SIEM technologie sbírá v reálném čase informace ze síťových počítačových systémů, aplikací, systémových logů, jejichž vyhodnocení umožňuje identifikovat potenciální bezpečnostní hrozby.

Data mohou být sbírána z webových serverů, routerů, firewallů, Active Directory serverů, databázových serverů a tyto informace mohou být dále doplněny o informace dávající těmto
datům kontext, jako jsou informace o uživatelích, výsledcích bezpečnostních skenů, informace z externích zdrojů a informace o běžných návycích uživatelů. Získané informace jsou následně agregovány, korelovány a je nad nimi prováděna analýza, která má ukázat na možné bezpečnostní problémy.

Je však třeba říci, že SIEM řešení není vhodné pro každou situaci. Zatímco firewall nebo antispam mají smysl v podstatě v každé organizaci, SIEM představuje robustní řešení, které vyžaduje poměrně dost zdrojů.

Kromě samotné implementace je třeba počítat také v podstatě s každodenní údržbou, přičemž čím složitější je prostředí, tím větší jsou nároky na údržbu. Stačí totiž poměrně malá změna v části počítačové sítě či počítačovém systému a již nakonfigurovaný SIEM může začít generovat řadu false positive hlášení. Rozhodnutí, zda SIEM využít, záleží na velikosti organizace, hodnotě chráněných aktiv i na náročnosti implementace a údržbě SIEM řešení.